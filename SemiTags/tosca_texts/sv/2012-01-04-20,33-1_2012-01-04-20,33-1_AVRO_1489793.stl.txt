888 LEADER VAN TUSSEN KUNST &amp; KITSCH Dat zie je niet veel. Een Engelse klok.Zo, mam! Het was een handgemaakt product van natuurlijke materialen. Ik denk dat het kitsch is. Het komt van mijn grootouders. Ik weet het niet. Zo! Heeft u het allang in bezit? Nee, nog niet zolang. Ik heb het enkele maanden geleden gekocht op een veiling. Het schilderij is van de man wiens naam daaronder staat. A.J. Zwart. Het is een Haagse schilder, geboren in 1903. En deze schilder heeft heel veel in het Groene Hart gezworven. En het gaat om twee dingen. Die sfeer buiten... die mooie, hoge horizonlijn. Prachtig hier, alle detail. Die waterlelies. En dan die sfeer natuurlijk, met dat zonovergoten licht. Het zijn blije schilderijen. Heldere schilderijen. A.J. Zwart is typisch een schilder waarvan we ontdekt hebben... dat het een hele goede schilder is. Daarom zie je ook dat de waarde van de schilderijen van zijn hand... langzaam omhoog kruipen. Ik ben nieuwsgierig wat u ervoor betaald hebt. Ik denk zelf dat dit schilderij waard is zo'n 3000 euro.Zo. Mooi bedrag. Ja, dan heb ik het goed gedaan. Hoeveel heeft u betaald? Ik heb 700 moeten betalen. Dat is goed, he?Ja. Dit is een bronzen hoofd van een paard. Ik dacht in eerste instantie een Parthenon-paard. Dat zijn de meest beroemde paarden uit ongeveer 54 v.Chr. Die waren dan van marmer en niet van brons. Maar ze zijn veel nagemaakt daarna. Maar nou heb ik een probleem en dat is dit ding. Want dit is een soort versiersel tussen de oren in. En dat doet mij veel meer aan iets Chinees denken. Ik vind het heel erg leuk. Als amazone. En jij bent ook een amazone, begreep ik. Dus ja. Ik denk dat hij niet zo heel oud is. Ik denk ook niet dat hij uit de Chinese oudheid is... wat ik zo kan zien. Maar hij is wel heel erg leuk nagemaakt. En ik denk dat hij nagemaakt is ergens in de vorige eeuw. Dat denk ik ook. Wat heb je ervoor betaald? 150 euro.150 euro? Nou, ik vind echt dat hij wel 300 euro waard is. Minimaal. Wat ervoor gegeven wordt. Ik zou het er echt voor geven, ja. Ik vind 'm zo aantrekkelijk en decoratief. Hartstikke leuk. Het is een kistje met de twaalf apostelen. Hier zit bijvoorbeeld Jakobus. En wat zit hier? Bartelomeus. Matteus. Filippus. We zien hier de heilige familie. Met Christus, Jozef en Maria. Hier het alziend oog. We draaien het even door. Thomas. Jakobus. Hier het lam Gods. Met de heilige Geest erboven. En hier Christus. We zien een kistje in de Romaans-gotische stijl. Maar dat is het helaas niet. Dus het is niet vijftiende, zestiende eeuw. Ik denk dat het een product is van rond 1880. Naar mijn idee een compleet fantasiemodel. Even de binnenkant nog, want die is beplakt geweest met 'n soort behang. Of boekenpapier. Ik denk dat het puur een sierkistje is. De waarde, heel moeilijk. Een mengeling van twee stijlen. Desalniettemin, historisch vind ik het erg interessant. Ik taxeer het op 500-600 euro. Jaja. We verzamelen al een tijdje glas. We zijn de vooral geinteresseerd in slingerglazen. Ondertussen hebben we bij antiquairs een aantal stukken gekocht. En zo zijn we onze collectie aan het uitbreiden.Wat leuk. En dan heeft u deze glazen. Zijn dat uw favoriete glazen? Vooral omdat er veel kleur in zit. Dat rode en dat bruine glas zijn mijn favorieten. Omdat het echt mooie kleuren zijn. Ik heb nog nooit zo'n rode slinger gezien. Ze heeft niet voor niets dit gekozen. En 'ze' is mevrouw Lameris, die weet hier heel veel van. Dus we willen graag alles weten van het geslinger van deze glazen. Het is ontzettend leuk dat deze drie hier staan. Het zijn alle drie slingerglazen... maar ze zijn alle drie heel erg anders. Het rode slingerglas is een Nederlands slingerglas. Het witte, middelste, kleinste glas is een Engels slingerglas. En het laatste slingerglas, dat met die bruine slinger... dat is een glas waarvan we niet precies weten waar het gemaakt is. Het rode slingerglas is een typisch Nederlands glas. Het heeft een typisch Nederlandse slinger. Die bestaat uit een kousje met daaromheen vier draden. Twee rode en twee witte. Het glas daarnaast is een Engels glas. Het heeft toevallig dezelfde slinger als het Nederlandse slingerglas. Maar het is toch Engels. Want deze kelk is typisch Engels. Het heet een 'pointed bucket bowl'. Dat is een emmervormige kelk die eindigt in een puntje. Het grappige van de Engelse glazen is dat ze allemaal anders zijn. De slingers zijn altijd anders. nu zoals een Nederlands slingerglas. En de kelken zijn altijd anders. Terwijl wij in Nederland maar een paar verschillen in glazen hebben. Nog een verschil tussen het Nederlandse en het Engelse glas... is dat het Nederlandse glas sodaglas is... en dat er in het Engelse glas, het kleinste glas in het midden... dat dat loodglas is, dus dat het heel erg helder is. Ting! En het klinkt heel anders, ja. Het geeft een hele mooie toon als je er tegenaan slaat. Ik mag het niet meer van de regisseur. Het heeft al zoveel glazen gekost. Als u goed verzekerd bent, ja. We geloven het!Ja. En het laatste slingerglas, dat met die bruine slinger... dat is een slinger in de vorm van een kurkentrekker. En langs de randen van de kurkentrekker... is een bruine draad. Dus als je zo'n glas ziet als een glasspecialist... dan springt je hart een beetje op, want dit zoek je. Heb jij als glasantiquair al eerder zo'n bruine spiraal gezien? Nee, dit is de eerste die ik in het echt zie. We hebben er nooit eentje in de winkel gehad.Alleen uit de boeken? Dus zo zeldzaam is dat? Een heel zeldzaam glas, ja. U heeft hier toch wel wat moois op tafel staan. Wat zijn die glazen waard? Het Nederlands glas, met de rode slinger... is 600 euro waard. Het Engelse glas met de pointed bucket bowl... is 800 euro waard. En het glas met de bruine slinger is 3500 euro waard. Ik heb het op een beurs gekocht voor 200 euro.Echt? Voor het hele servies? Nee, voor het glas. Het zijn prachtige glazen, meneer. Ik feliciteer u van harte.Dank u. Wat gaat er gebeuren vandaag? Ik heb geen idee. Het is Kunst &amp; Kitsch, he. Dus we gaan eens kijken wat we voor waarde hebben. Het zal wel niet veel zijn, hoor. Ik weet het niet, geen idee. Meneer, hoe komt u aan dit rolletje? Ik heb hem van mijn vader gekregen. Die heeft hem waarschijnlijk voor de oorlog op een veiling gekocht. Het is een verrassing als je het rolletje open rolt. Dus laten we dat eens even doen. We zien allemaal schepen. We zien allemaal huizen op de achtergrond. En kijk, hier komt de ontknoping. Hier zien we dan... dat het een panorama van Londen is. En dat kwam uit de... Illustrated Family News. Hier zie je dat. En het zal omstreeks 1880 zijn geweest. Het is een cadeautje van de krant voor de abonnees. Als ze abonnee waren, kregen ze dat erbij. En het is dus een heel panorama-aangezicht van Londen... bij de Theems. Nou, het is een ontzettend leuk bewaard iets. Het is op linnen geplakt en daardoor is het bewaard gebleven. Als het alleen krantenpapier was geweest, was het allang weggeweest. En het is heel decoratief. En zeldzaam. Dus ik zou hier toch een waardering aan willen geven van 500 euro.Zo. Dat had ik niet verwacht.Nee. Mevrouw, u heeft een bel, want dat is het zeker. Dat kunnen we horen. En dit is een bel die gemaakt is... op het eiland Java... in de Oost-Javaanse periode. Te dateren: de dertiende, veertiende eeuw. Het is geen tempelbel, het is een veebel.Oke. Er zijn namelijk afbeeldingen bekend op de Borobudur... waar je olifanten ziet en die dragen dus van die grote bellen. Die bellen kunnen zo groot zijn. En op een olifant, hoe kan dat nou? Een olifant is een enorm groot beest en ongelooflijk sterk. De kleinere bellen zie je ook wel als je paardjes ziet, op Oost-Java. Dat zijn kleine paardjes met ruiterfiguurtjes erop. Soms met een schild en een zwaard. Dan zie vaak aan de voorkant dit soort bel hangen. Ook met die kleine puntjes, dat is heel typisch daarvoor. En we noemen dat een Indojavaanse periode. Het is eigenlijk verbazingwekkend dat een bel uit de 13e, 14e eeuw... niet meer kost dan 2500 euro. Oke. Dank u wel. Het staat onder in de kast. En hoe heeft u dat daar onder in die kast gekregen? Het is uit de nalatenschap van mijn opa. Een familieherinnering? Het is een familiestuk. Vindt u het ook heel erg mooi? Ja, ik vind het wel heel mooi. En het staat toch onder in de kast. Ja, hoe kan dat nou? Ja.Hahahaha. Het kan verkeren. Misschien krijgen we het na het verhaal van Emiel Aardewerk een paar planken hoger.Wie weet. Het is een soort asbakje of zo, he? Ja, het lijkt eigenlijk een soort dienblad. Maar dan in een kleine uitvoering, een miniatuurdienblad. Waar EEN theelepeltje op kan(!) Het heeft ook helemaal dezelfde opbouw, met ornamenten aan de rand. Gegoten ornamenten. En het staat op vier pootjes. En de manier waarop het gemaakt is is ook identiek. Maar het is aanzienlijk kleiner. En dat komt omdat het ook een andere functie heeft gehad. En dat blaadje, wat een pattipan wordt genoemd... dan moest voorkomen dat er druppels uit die theepot... op het meubel kwamen waar de theepot op werd gezet. Dus een soort onderzettertje eigenlijk voor de theepot. Er was geen theepot bij, he? Nee. Ook niet bij de andere familieleden? Nee. Ik dacht ook aan een asbak. Voor de sigaren. Nou, een chique asbak. Het komt oorspronkelijk uit het oosten, die benaming pattipan. Daar stonden de theepotten ook op meubeltjes. Op gelakte meubeltjes. Dat moet natuurlijk beschermd worden, vandaar zo'n onderzetter. Maar in Nederland zijn ze bijna altijd verdwenen. Er zijn heel weinig van deze pattipannetjes bewaard gebleven. Zeker uit deze periode. Omdat ze ze misschien inderdaad als asbakken achteloos hebben gebruikt. Misschien nog bij andere mensen onder in de kast!Hahaha! Je zegt 'zeker in deze periode'. Welke periode praten we over? Dit pattipannetje is gemaakt in het midden van de achttiende eeuw. Om precies te zijn in 1757. Door Barend Swierinck in Amsterdam. En Barend Swierinck is een bekende zilversmid... waar meerdere stukken van bekend zijn. Die kun je zien in diverse musea in Nederland. Er heeft in de meeste gevallen een theepot en een melkkan bij gezeten. Die bij elkaar hoorden, met hetzelfde motiefje? Ja, dit is dan de Lodewijk XV-stijl. Met die rocaille-vormige ornamenten aan de rand. En dat was helemaal in de mode in die tijd in Amsterdam. En hoe is het gemaakt, Emiel? Het is EEN plaat zilver. En die ornamenten die aan de voorkant te zien zijn... dat zijn gietstukken die erop gesoldeerd werden. En dat is de manier waarop die grote dienbladen ook gemaakt werden. Hetzelfde systeem, maar dan een maat groter. En we zien wel aan de voorkant, dat is een beetje jammer... dat er in het midden een monogram is gegraveerd. En dat is wat later gebeurd. Dat is in de negentiende eeuw gebeurd. Voor Henk en Annie(!) Die wilden dat er graag op hebben staan. En dat is jammer?Ja, dat heeft wel invloed op de waarde. Als dit helemaal in oorspronkelijke staat zou zijn... dan zou dit een pattipan zijn... van een bedrag tussen de zes- en achtduizend euro. En nu zit ik daar iets onder. Hoeveel? Nou, ik zou zeggen in deze staat, met dat monogram... dan denk ik dat-ie rond de vierduizend euro zal liggen. Mooi.Nou, dat is toch nog een feestelijk asbakje. GELACH Ja, voor het bezoek dan. Uit de kast, of in de kast? Ik denk dat ik hem nog even onder laat staan. Tot-ie achtduizend waard is? Ja! Veel plezier ermee! Hoeveel is-ie waard? 2500 euro, die broche. En jouwe?Dit is gewoon leuk, zegt die meneer.Hij wil 't graag hebben. We weten in ieder geval zeker dat we in Brabant zijn met dit schilderij. Want Oirschot staat erop. En het is ook goed gesigneerd. Dat zijn die twee kruisen en dan kan het niet missen. Dan hebben we het over Jan of Anton Kruysen, vader en zoon. Maar dit is Jan Kruysen. U weet er vast meer van. Waar komt het vandaan? Het moet een Oirschotse mens zijn. De Tu heet-ie in Oirschot Het model?Het model, ja. Het is niet van een van z'n reizen? Nee, dat niet. Ik heb het van een familielid, een zwager, gekocht. Een jaar of tien geleden. Omdat ik het mooi vond. Terecht. Knap geschilderd. In 1933 was Van Gogh al een beroemdheid. Hij zal best eens gekeken hebben hoe Van Gogh toen schilderde. KrÈoller-MÈuller had toen al veel werken van Van Gogh. Dat zie je aan die mooie, expressionistische toetsen. En dat is voor Brabantse begrippen in de jaren 30... een sombere, sobere tijd... maar Kruysen heeft met zijn kleurige werken de toon gezet. Ik denk dat zo'n schilderij op de markt nu een goeie 3000 euro doet. Ja. Uw moeder en tantes hebben ermee gekookt.Ja. En dat deden ze... Als je dit opende... met spiritus.Spiritus. Met spiritus. En dan is dit de waterketel. Dit is de aardappelpan. Branders die ik had gaan hierin. O, daar gaan ook branders in.Ja. O ja, ik begrijp het. En dit is het oventje. Ja, dat is het oventje. Ja. Werden er taarten gebakken?Koekjes. O, koekjes. Dit is om de kip te braden. Wat lekker! Het water loopt me in de mond, mevrouw. Dit is een oud fornuis, uit 1880-1890. Ja.Het is al heel oud.Ja. Heel erg antiek. Ik ben ook al antiek. We worden allemaal antiek. Ik vind het een heel bijzonder fornuisje. Ik schat de waarde op 2500 a 3000 euro. Ja, ja.ja. Ik vertelde op mijn werk dat ik naar Kunst &amp; Kitsch ging. En toen zei mijn baas: O! Ik heb een Etruskisch beeldje. Hij is het speciaal komen brengen vrijdag. Dus ik denk: Dat moet mee. Hij heeft het 40 jaar geleden gekocht, zei hij. In de buurt van Florence. Hij denkt zelf dat het niet echt is. Dus ik ben benieuwd.Dit beeldje is een typisch voorbeeld... van de hoogtijdagen van de Etruriers van de Etrusken. Uit de zesde eeuw voor Christus. Dit is een bronzen beeldje. Wat ik meteen zie is hier... over dat been, loopt een naad. Die naad zegt dat er twee kanten tegen elkaar aan gegoten zijn. Als het ware. Uit twee malletjes. Dat hebben ze tegen elkaar aan gezet en de naad is weggevijld. Ja ja.In de Etruskische oudheid in de zesde eeuw voor Christus werd het vol gegoten. Het is een enig beeldje, maar uw baas heeft het goed gezien. Ja.Het is heel elegant en decoratief, maar helaas niet echt. Oke. Ik zal het hem zeggen. We hebben dit schilderij bemachtigd door het te kopen van een opkoper. Het was een lot van vijf werken en die vijf werken hebben we samen gekocht. Dat moest.Ja. De prijs die we betaald hebben was ongeveer 2500 euro. Voor de vijf werken samen. Houdt u van oude schilderijen? Ja! Het intrigeert me wel. En ja, de grote vraag was eigenlijk of die werken van kwalitatieve waarde zijn. Bepaalt dat uw liefde? Als het niet veel waard is... Nee, het blijft oud, ongeacht de uitspraak van de meester. Ik blijf er een liefde voor hebben. Dat vind ik mooi, want hij kan hard zijn.Ja. Het lijkt een vriendelijk man. Dat is het ook, maar als het over schilderijen gaat... John Hoogsteder! Nou, het punt van oude schilderijen is eigenlijk: Hoe is de conditie? Daar moet je mee beginnen. En toen ik dit werk zag, dacht ik: Dit schilderij is uit de tweede helft van de 18e eeuw. Dan bekijk je de craquelures. Laat dat even wat het is. Maar toen ik het bekeek dacht ik: Er is iets geks met dat schilderij. Ik zeg u waarom. Als u de kwaliteit van de gebouwen ziet... en dan de kwaliteit van deze figuren... Ja? Dan denk ik: De man die dat kan, dat is een amateur. En als ik het onder de loep bekijk, is de craquelure van dit groepje totaal anders en later. Wat is er met die schild... Een plakplaatje! Ja. Wat is er gebeurd? Iemand vond dat leeg en heeft dat opgevrolijkt. Moet u denken.Echt waar? En dan moet ik u zeggen: Als ik deze figuren zie, en zeker deze poppetjes, noem ik ze maar... dan denk ik: Doorlopen. Maar haal je ze weg, dan wordt het al beter. En toen ik verder keek, dacht ik: Nee toch. Ik dacht eerst: 18e eeuw. En hier staat keurig een naampje, en 1761. Dan hebben we de datum ook. Dan kunnen we, en dat is hier ook te vinden, maar bijna door deze amateur weggehaald... Hier is ook nog een signatuur te vinden met wat lettertjes. Dat ik nu niet lezen kan. Ware het nog steeds zo, dus doet u niet wat u volgens mij moet doen... Schoonmaken dus.Ja. Dan hebt u hier een schilderij van 3000 a 4000 euro. Want het is in een hele goeie staat. U kunt weer ademhalen. Er zit misschien nog een lijst om, ik weet het niet.Ja. Nou, dat kost dus niks. Des te beter.Ja. En aan het eind van de rit, hierna, hebben we wellicht de naam. En dan komt de juiste prijs erop. En dat kan, naar rato van wie het is, nog wat hoger zijn. En van dat opkopertje wil ik graag het adres hebben. Komt in orde. Meneer, wat een heerlijke dag. Inderdaad. Een zonnige dag en een superdag om mee te maken. Dank u vriendelijk voor de informatie. Ik ben een rijk mens hoor. Ja. Je denkt een mooie houtskooltekening te hebben en het is een fotokopie. Geweldig! Waar hebt u hem vandaan? Van het Waterlooplein. Heel lang geleden.Lang geleden. Ik ging er met mijn man naartoe. Daar hebben we hem gevonden. Geestig. Ja.Het lijkt natuurlijk op een Italiaans kommetje. Faenza, zou ik zeggen. Faenza is de bakermat van het aardewerk. Faience, Faenza. Het komt daar vandaan. De schildering is prachtig. Het is ook aan de buitenkant mooi beschilderd. Met typische voorstellingen uit die Italiaanse regio. En om te laten zien hoe aardig men het in Nederland vond, vinden we onderop...Makkum. Een Makkum-merkje, ja. Zij kunnen een preciezere datering geven. Maar ik verwacht midden 20e eeuw. Maar ik wilde het laten zien, want zo'n schildering ben ik nog nooit tegengekomen op Makkums aardewerk. Leuk. Ik vind het een heel mooi stukje. Ik denk dat verzamelaars van Makkums aardewerk hier erg naar uitkijken. En ik denk dat het kommetje 250 euro waard is. Nou, leuk! Drink je er soep uit of... Nee, hij staat gewoon. In de vensterbank.Zoiets. Af en toe in de kast.Oke. Jan Rijlaarsdam. Een beetje vlot geschreven. Hij is begonnen als een tekening. Daarna ging hij door met aquarel. Er zit ook veel verf IN het papier. En uiteindelijk heeft hij nog wat krijt toegevoegd. Om wat delen te highlighten, zeg maar. Ja. Maar het onderwerp doet het hem, he? Het is een gezellig schilderij. Van drie vrouwen. Trouwens, Jan Rijlaarsdam is geboren in Nieuwkoop in 1911. Hij is heel oud geworden. En ehm... hij was autodidact. Hij heeft geen opleiding gehad. Zo zie je maar weer.Ja. En dat blijkt uit dit werk. Het is gewoon mooi weergegeven. Drie vrouwen en een heel leuk onderwerp. Met die grote bloementuilen die ze vasthouden. Het is een heel blij onderwerp. U hebt het al heel lang? Ik heb hem 57 jaar geleden gekregen, toen mijn man en ik trouwden. Van mijn zusje. En ik heb hem aan mijn oudste dochter gegeven. Daar hangt hij nu. Z'n werk wordt gezocht. Verzamelaars apprecieren het. Dit is een mooie werk in hele goeie staat. Je moet hierbij denken aan ongeveer 2000 euro. Zo, ok. Nou.Ja. Bof jij even.Ja.Precies. Dit is een bloemenmand om een boeket bloemen in te maken. Het is in de 19e eeuw gemaakt. Mooiere kitsch bestaat bijna niet. Het is...Het is ook niet zo zwaar. Nee, maar... Dit is van zilver gemaakt. In Duitsland, tweede helft 19e eeuw. Dus dat werd gewoon gegoten, dus toch behoorlijk zwaar van kwaliteit. Maar deze romantische voorstellingen erop, de woeste krullen en bloemmotieven, dat zijn...Cliche's. schoolvoorbeelden van wat we nu kitsch noemen. Maar hele decoratieve voorwerpen die heel aanwezig zijn in het interieur. En meteen goede sier geven. Als u deze nu zou moeten kopen... dan moet u denken aan een bedrag van 1000, 1200 euro. Oke. Voor die kitsch. Met een glazen bak erin, weliswaar. Hoe bent u aan dat kruis gekomen? Het komt uit een brocantewinkel. Gewoon een brocantewinkel. Daar was u toevallig beland. We gingen er wel vaker op zondag of zaterdag snuisterijen kijken. En u vond dit?Nee, mijn man.Oke. Die was er meteen weg van?Ja, hij is nogal voor religieuze kunst. Hij moet wel met u overleggen: Zeg, zullen we nog een kruis kopen? We hebben er al duizend. Nee, dat komt niet binnen. We hebben kruisen genoeg.Zo is dat. Ja. En eh... dat was het. Maar u hebt verloren.Ja. Ik heb toch moeten... duimen leggen. Wat hebben jullie ervoor betaald? Ehm... 2000 franc, nu 50 euro. 50 euro.Ja.Jan was er blij mee. Ja, ik zei in eerste instantie: Aan die prijs kunt u geen buil vallen. Wat is 50 euro? Het materiaal is al meer waard.Ja. Toen ging ik het goed bekijken, met de loep. En ik vond dat het materiaal goed was, maar vooral de vergulding. Het is vuurverguld.Op zo'n bolleke. Ja. Zowel het hoofd als de lendedoek. Vuurverguld is dus goud met kwik verhitten, dan verdampt het kwik en het verguldsel blijft achter. Het is 15e eeuw. En het leuke is: Dit is een processiekruis... waarschijnlijk gemaakt in Frankrijk. Het is wel provinciaals, het is niet hogeschoolfabrikatie. Maar dat heeft ook z'n charme. Het kruis heeft diverse graveringen, waaronder de vier symbolen van de vier evangelisten. Deze is zeker van Johannes. Dat is Marcus: de adelaar. Hier de leeuw en daar de stier. Achterop staat een voorstelling van God de Vader. Het kruis zelf is van koper en het corpus is van brons. Het is echt een mooi exemplaar van een...Gesamt...Ja! van een eh, mooi kruis. Ik moet u wel zeggen dat het hier en daar wat verpoetst is. Ik weet niet wie dat gedaan heeft. Het was zo, we hebben nooit... Je ziet het hier. Ik kom daar niet... Hier is duidelijk met een schuursponsje of zo tekeergegaan. En ook het corpus is iets te grof schoongemaakt. Het was zo.Maar een wonder dat ik zoiets hier zie. Prachtig. Ik had wel... Waarom? Zie je dit weinig? Je ziet het heel weinig. Dit is zeldzaam. Dat schept hoop.Als ik nu zeg... U hebt er 50 euro voor betaald. U hebt gelukkig een rugleuning. 6500 euro. Dus laat die mannen maar graaien in die bak.GELACH Goeie neus heeft uw man.Ja. Zet hem maar op het dak thuis.Ja. Uw man, bedoel ik.GELACH Hoe was het?Waardeloos. Echt waar?Alles waardeloos. We gaan weer naar huis. Het gaat naar het grof vuil. Het kan bij het grof vuil.Ja. Zo'n broche wordt in Indonesie een tjitjak genoemd. Na de afschaffing van de crinoline, rond 1870, komen er kleine juwelen in de mode. Uit die tijd dateert dit. En er komen dan ook veel beestjes in juwelen voor. Dat komt doordat men teruggrijpt naar de natuur. Beestjes, kevertjes, vlindertjes, hagedisjes... De modebladen in de jaren 80 van de 19e eeuw schrijven... dat de voiles en kleding van de dames bezaaid moeten zijn met dit soort juweeltjes. Het beestje is bezet met een lijn briljant geslepen diamanten op de rug. Maar het meest bijzonder zijn z'n oogjes. Dat zijn groene granaatjes. Dat is een bijzondere kleur van de granaat, die meestal rood is. De demantoied, zoals-ie wordt genoemd, is een groene varieteit die vooral werd gevonden in de Oeral. En die was eind 19e eeuw zeer in de mode. Het is een Engels sieraadje, buitengewoon charmant. Je krijgt bijna kriebels als je naar die pootjes kijkt. Zo'n hagedisje heeft nu een waarde van zo'n 2500 euro. Dat vind ik veel.Dat is het ook. Dit is in de volksmond een Franse pendule. Hij is best charmant en hij is bijzonder door die vorm. Die lier, die harp. Dat is enigszins ongebruikelijk. Maar die wordt gezocht door de liefhebber. Dat zorgt voor een beetje meerprijs. De lier is het symbool van Apollo. Apollo werd ook voorgesteld als de zonnegod. Heel aantrekkelijk zijn die mooie kleine cartouches. Emaille cartouches, met de nummering van 1 tot 12. We zien wel een beschadiging bij de 8. En ook bij de 5 is hij een beetje aangedaan. Maar je ziet aan het open uurwerk, waar het stof zomaar bij kan... dat-ie nooit zonder een stolp bestaan kan hebben. Hij is altijd voorbestemd geweest voor een stolp. Het is wonderlijk goed dat u de stolp nog heel hebt. Deze klok komt uit ongeveer 1810, 1820. De stolp is er misschien wel 2000 af gedaan. Klok opgewonden.Niet door mij. Niet door u? Stolp er weer op. Hij loopt niet? Nee, ik vind hem heel lelijk. U vindt hem heel lelijk! Echt heel lelijk.Hoe lelijk? Zo lelijk dat hij altijd in een kast staat. Heerlijk! Wat goed voor die klok! Uit oogpunt van conservering is dat ideaal. U gaat al gauw naar 5000 euro. Maar ik ben er blij mee dat u hem nooit meer gaat gebruiken. Hij gaat terug de kast in. Terug de kast in, ja. Een hele mooie kom. We zien duidelijk bij beschadigingen en aan de onderrand dat het aardewerk is. Ja.En niet porselein. Dit is Delfts aardewerk, gemaakt in de tweede helft van de 17e eeuw. Ongeveer 1680. Ja. Eh, een prachtig voorbeeld, met prachtige beschilderingen. De orientaalse figuurtjes die in die tuinen staan afgebeeld... en hier verderop nog wat mannetjes, eentje die zit in een Chinese tuin. Het is blauw beschilderd en dan is met een scherp randje... het contrast vergroot, zodat de figuurtjes beter uitkomen. Nog iets leuks is dat het decor aan de binnenkant heel simpel is. En aan de buitenkant is het heel mooi. Omdat het een kastkom is. Hij stond hoog op de kast.O ja! Dan zag je alleen de buitenkant, dus de binnenkant maakte niet uit. Er zijn wel beschadigingen. Als deze kom gaaf was, zou hij 2800 euro waard zijn. Wooow!Ik wil hem nu de helft geven, 1400 euro. Dat is toch een boel geld.Ja! Een mooie kom. Geniet ervan. Mevrouw, dat schilderij, hangt dat boven uw bank thuis? Bed? Kast? Nee, het hangt niet bij mij. O!Ik heb het van de buren meegenomen. Het ligt gewoon ergens opgeborgen. O, u vindt het niet mooi? Nee, ik vind het niet zo mooi. Want? Lelijk? Ik hou niet van stillevens. Misschien kunt u er na afloop iemand gelukkig mee maken, bij de deur. Het heeft 50 of 60 jaar in Spanje gehangen. Bij mijn ouders. Op een gegeven moment heb ik het mee terug genomen. Om het niet op te hangen.Nee. Ik heb het thuis neergelegd. En er verder niks mee gedaan. Nou, we doen een poging om hem in ere te herstellen. Want als Frank erover vertelt, wordt het negen van de tien keer mooier. Oke.Ik heb schilderijen zien verhuizen van de drankkelder... Nou, wie weet. Ik ben benieuwd. Ja.Ik ben verbaasd door zo'n verhaal. Dit schilderij is van Leo Gestel. Het is hieronder gesigneerd Leo Gestel en gedateerd in 1908. Leo Gestel is met mensen als Mondriaan, Jan Sluijters en Kees van Dongen... een van de belangrijkste Nederlandse modernistische schilders van begin 20e eeuw. Dit is een heel vroeg schilderij van hem. Een vroeg werk uit zijn luministische periode. Wat is dat, de luministische periode? De term luminisme gebruiken we voor schilderijen die met die puntjestechniek gemaakt zijn.Ja? Die techniek komt uit Frankrijk. Daar noemen ze het pointillisme. In Nederland hebben we dat veranderd. De kleuren die Nederlandse schilders gebruiken, dus Gestel, Mondriaan... die zijn wat expressiever. Dus het zit tussen het pointillisme... en het expressionisme in, dat we kennen van de Franse fauvisten en de Duitse expressionisten. En dat wil zeggen... zoals die bloemen geschilderd zijn. Het grappige is: Dit is een interessant schilderij omdat het een overgangsschilderij is. Het is een figuratief schilderij, met name de bloemen en blaadjes. Maar in de onder- en achtergrond zie je de puntjestechniek. Het zijn schilderijen die heel leuk zijn om te laten zien hoe een schilder zich ontwikkelt. Je ziet die eerste stappen met die techniek. En een paar maanden of een jaar later zie je dat-ie dat helemaal beheerst en fantastisch doet. Heel kleurig. En dan vaak ook meer durft. Hij is erg bezig met de weergave van kleur en licht. Want dat zou een slok op een borrel kunnen schelen. Als het schoongemaakt is. Ja, dan promoveert-ie ook denk ik. Ja, dat denk ik ook. We zijn er bijna. Het gaat al in de plus. Hij is al in het trappenhuis. Nelleke praat het zo aan de muur. Ja. Het schilderij is ook in een fantastische conditie. Het ziet er wat smoezelig uit, maar qua conditie stelt dat niks voor. Een restaurator doet dat in een vloek en een zucht. Schoonmaken. En wat is het waard in deze staat? Misschien helpt dat. We zijn al in het trappenhuis. Ja. Ja. Nou ja... Ik denk dat mevrouw er een mooie auto van kan kopen. Het schilderij is ongeveer 20.000 euro waard. Zo!Nou, ik vond het al mooi. Ik vind het nog mooier. Schitterend.Hoe vindt u het? Ja, het wordt steeds mooier. GELACH Ja, het was heel erg leuk. We waren bij Kunst &amp; Kitsch. Was het leuk, mevrouw?Ja! Genoten. Dit is een machine om de toekomst te voorspellen. Deze mevrouw legt kaarten.Ah ja. Hij komt uit Belgie, van een familielid dat is overleden. Daar heb ik hem van gekregen. U wint een fortuin, staat daar. Zo! Dat werd tijd. Waarde: 250 euro.Zo! Dat is niet mis! We hebben te maken met een echt stuk volkskunst. Het is een houten schooltas. Een houten schooltas die gelukkig origineel beschilderd is. Heel mooi prominent in het midden de bron van welvaart in een gezin, een koe. Een koe kun je eindeloos melken. Die melk levert op, je kunt er boter van maken en kaas. Als de koe op z'n eind is, slacht je 'm en van koeien is alles bruikbaar. Dus dit is zeker een schooltas geweest voor een boerenjongen. Ik kom uit een boerenfamilie, dus dat klopt wel. Dat klopt. Nu draaien we hem om. Vaak hebben schooltassen naam en datum. Ja.Ik zie geen datum, wel een naam. T of F...T.B. Dijkstra. Dat is mijn grootmoeder. Het klinkt Fries.Inderdaad. Waar kwamen ze vandaan? In het buurt van Heerenveen. Wat zullen we zeggen... U wilt weten wat-ie waard is?Ja. Hij kan een opfrisbeurt gebruiken en als we dat doen... hangen we er een kaartje aan van... 1750 euro. Zo! Kijk es an! Dat had ik niet verwacht. Dat dacht ik al. Dit is een ovaal schaaltje met een geschulpte rand. In Engeland noemen ze dit een strawberry dish. Een aardbeienschaaltje. Deze is prachtig gekeurd aan de onderkant. Hij is in Den Haag gemaakt door Jean Rostand. Die heeft hem gemaakt in 1715. Maar helaas is-ie ergens in de 19e eeuw omgebouwd. Dit kaarsenhoudertje is erop gezet. Dat kan eraf geschroefd worden. Dan krijgen we een beter idee van hoe het schaaltje eruitzag. Zeker als we dit wegdenken. Dan hebt u een mooi aardbeienschaaltje. U ziet dat de aanhechting van de handgreep erop is gesoldeerd. Helemaal ingescheurd op die ribben. Want dat is een zwakke plek. Dus in de 19e eeuw is dat 18e-eeuwse aardbeienschaaltje om zeep geholpen. Waar hebt u het gevonden? Rommelmarkt. De rommelmarkt. Wat hebt u ervoor betaald? Ongeveer 25 euro.25 euro.Ja. Nou, dat is toch een felicitatie waard. Als het aardbeienschaaltje in een goede conditie zou zijn, dus zonder gat erin en zonder die handgreep... dan moet u denken aan 12.500 a 14.000 euro. Wat we overhouden ligt in de buurt van de... misschien net 1000 euro. Dus nog steeds een mooi rendement. Zeker weten. Het is een erfstuk. Dat is alles. En ik vind ze erg mooi. Ja?Ja.Ik ook. Dit kun je niet lelijk vinden. Het is zo fijntjes. Ja. Ja, wat ook opvalt: Het is heel fijn. De lijnen kloppen. Ze lijken gelijk, maar er zitten behoorlijke verschillen in de tekeningen. Ik hoor het al: een genieter. Als je deze details allemaal... Als je die onderscheidt...Ja. dan is het goed. Dit is het wereldberoemde Rozenburg eierschaal porselein. Plateelfabriek Rozenburg in Den Haag is daarmee begonnen in 1899. Ze hebben dit gemaakt tot 1914. Het is beenderporselein. Daar werd beendermeel aan toegevoegd waardoor het gietbaar en transparant is. Net zo transparant als eierschaal. De vormen zijn dus gegoten. Deze vormen kun je niet draaien. Omdat het zo dun is van substantie zijn de vormen erop aangepast. Van kantig naar rond. Want als je dat in een mal giet... dan zou het bij de eerste bakgang in elkaar zakken omdat het zo dun is. Dan komt het uit de oven en wordt het beschilderd. Door een team van schilders onder leiding van een meesterschilder... die meestal ook het decor ontwerpt. In dit geval is dat Roelof Sterken. En dan gaat-ie weer in de oven. Er komt glazuur overheen. En dan wordt het bij lage temperatuur glad gebrand. Bij 900 graden. Doe je het bij hoge temperatuur, dan verbranden de kleuren. Ja. Je ziet echt dat het met de hand geschilderd is. Het patroon is hetzelfde, maar... Er is wat verschil. Ze halen altijd de inspiratie uit de flora en fauna. En schilderen op een Japanse manier. Japan is een belangrijke inspiratiebron geweest... voor de Art Nouveau, vooral de Japanse prentkunst. Zoals u ziet ook heel verfijnd geschilderd. Met arceringen en de golvende lijnen van de Jugendstil. Maar dit is niet bij Rozenburg uitgevoerd. Dit is uitgevoerd bij... Hoe zit dat dan? Tot 1914 heeft Rozenburg bestaan. Toen brak WO I uit. Toen konden ze niet meer genoeg middelen krijgen om aardewerk... Dat werd niet meer naar Nederland vervoerd. Toen zijn in 1916 heel veel modellen van Rozenburg... en twee plateelschilders overgenomen door Amphora in Oegstgeest. In 1916. Op een van de vaasjes staat het beeldmerk van Amphora. Met... De andere is het. De andere. Dat zal je altijd zien. Kijk, dat is een Amphora. Met de initialen van Roelof Sterken. Hoe heette de andere overgestapte... Sam Schellink. Die is nog iets beroemder dan Roelof Sterken, maar ik vind dit ook mooi. Dat vogeltje op dat takje. Het spreekt erg tot de verbeelding van verzamelaars. Het wordt over de hele wereld verzameld.Het is zeer kwetsbaar. Ja, het is net zo dun als eierschaal. Precies. Dat zie je vooral hier. Ze hebben de vormen ook heel goed benadrukt. Ook die randen zijn beschilderd. Dit hoort echt bij elkaar, he? Siervaasjes, ja. Nou, prachtig.Ja.Wat is de waarde? De waarde... 15.000 euro voor de twee.Zo! Ha... Nou, dat is nogal wat. U weet dat het breekbaar is, he? Dat hebben we net besproken. Wat zei u? We gaan weer opnames maken met Tussen kunst &amp; kitsch. Ik zou het leuk vinden als u erbij was. Op 30 januari bijvoorbeeld in het Louwman Museum in Den Haag. 13 februari kan ook. Continium Discovery Center in Kerkrade. 27 februari hotel Spaander in Volendam. 16 april het Jopie Huisman Museum in Workum. 7 mei kasteel Heeswijk in Heeswijk-Dinther. En 21 mei in Museum Aan de Stroom in Antwerpen. Tot dan. Ik ben heel blij. Ik heb een smile van geluk. NPO ONDERTITELING TT888, 2012 tt888reacties(a)omroep.nl 