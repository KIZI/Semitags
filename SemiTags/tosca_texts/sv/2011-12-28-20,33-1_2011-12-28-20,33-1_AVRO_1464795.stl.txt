888 Wanneer wordt dat uitgezonden? We zijn live. Rechtstreeks? Dat gaat niet. Jawel. Komen we nu op de Nederlandse tv? Op dit moment.O, mooi. TUNE VAN TUSSEN KUNST EN KITSCH We zijn in Belgie, in Oostende, in het Museum aan Zee, kortweg 'Mu.Zee' genoemd. Het ligt wat verscholen, maar in de Romestraat springt de imposante glazen gevel direct in het oog. Lang zat hier het eerste warenhuis in Europa... nu in een modern gebouw ontworpen door Gaston Eysselinck. De verkoopruimtes zijn museumruimtes vol kunst geworden. Je vindt hier een van de grootste verzamelingen moderne en hedendaagse Belgische kunst. Van James Ensor... Leon Spilliaert en Constant Permeke... tot Pierre Alechinsky... Roger Raveel, Raoul de Keyser en Luc Tuymans. Kortom, een heel inspirerende omgeving voor deze aflevering Tussen kunst en kitsch. PLINGPLONG-MELODIE Sjongejonge, eigenlijk heel modern wat we hier horen. Van een moderne 20e eeuwse componist. Lijkt iets voor de begrafenis van een zwerm kraaien. Dit is een Vetiaans, rond 1880. in elk geval tweede helft 19e eeuw. Gemaakt door de fabriek Salviati in Venetie. Salviati was een glasblazerij waar men zich toelegde... op het imiteren van 16e- en 17e-eeuws Venetiaanse glas. Dit is een imitatie van een glas dat is opgegraven... en dat nu in het Museo del Vetro in Venetie staat, op het eiland Murano. Dit is een van de eerste bijzondere dingen die zijn gemaakt in Venetie, met dat email. Die techniek kenden ze al in de islamitische wereld. Daardoor heb je daar ook dit soort glazen. Die zijn rond 1880 nagemaakt. De waarde van zo'n nieuwe oud glas is rond de 300 euro. Dan heb ik toch een goede koop gedaan. Ik heb 160 euro betaald. Met verzendingskosten erbij. Leuk, he. Dit bord heb ik meegenomen van een vriendin, Desiree. Zij weet dat het kitsch is, maar vind het leuk om te horen hoe oud het is. Het is inderdaad kitsch, maar wel leuke. Dit lijkt brons, door die kleur. Maar het is een compositiemateriaal, lood, zink en tin. En porcelein. Een lekker stukje kitsch, te dateren tussen 1880 en 1900. Als je het in een winkel ou kunnen kopen... Ik zou het niet zo gauw aanschaffen, als heeft het wat... maar dan zou ik er 75 euro voor over hebben. Dan ben je er waarschijnlijk niet aan miskocht. Het is een ovalen hanger met drie kleine kwastjes eraan. Maar het is niet origineel, 'niet zo geboren', zoals wij dat noemen. Als ik hem optil en omdraai, zien we aan onder- en bovenkant openingen. Door die gaten liep een lange gouden ketting. Die werd door dames rond de hals gedragen. Het voorwerpje hing dan op de borst als een soort schuifje. En eronder hing een horloge, dat in een zakje in jurk werd verborgen. Het is dus onderdeel van een dames-horlogeketting. Maar wel kenmerkend voor Vlaanderen en het Hollandse Noord-Brabant. Het hanghorloge werd vervangen door een polshorloge. Wat overbleef was dat schuifje waarvan je makkelijk een hanger kon laten maken... om het door te dragen. Ik heb er vandaag diverse gezien die allemaal tot hanger zijn omgebouwd. Het is bezet met glas, en zelfs de pareltjes zijn namaak. Maar het is wel goud wat er blinkt. Tegen degene van wie het is, mag u zeggen dat dit zeker 450-500 euro waard is. Het komt van mijn ouders. Heeft altijd mooi in de huiskamer gestaan?In een vitrine, ja. Met andere mooie beeldjes? Ja, nog een paar. Dat zijn gebuurtjes van het katje. Van ons poezeminneke, ja. U wilt er vast van alles over weten. Wat het is en waar het vandaan komt. Zullen we dat aan Mieke Zilver vragen; wie weet er alles van. Mieke. Nou, we zien hier een bronzen godin met kattenkop, afkomstig uit Egypte. De jurk die ze aanheeft toont goed de lichaamsvormen van een vrouw. Dat kun je wel stellen. Een van de belangrijkste godinnen in Egypte, Bastet. Bastet was een goede godin. Zij had een groot heiligdom in de delta, het noordelijk deel van de Nijl. Dat heiligdom stond temidden van een enorme begraafplaats met allemaal katten. Zij werd echt veel vereerd. Met welk doel? Omdat zij een godin was die goede dingen bracht. Daarom zijn er ook heel veel beeldjes van haar gemaakt. Dat zijn voornamelijk wijgeschenken. Ooit had zij in haar rechterhand, die zo staat..een staf of zo. Zou je denken, maar dat is niet zo. Zij had een sistrum in haar hand. Een soort rammelaar, die oorspronkelijk ook van brons was. Met allemaal kleine schijfjes op stangetjes. Als je dat zo bewoog, maakte het een sissend lawaai. Waarom was dat? In de processie werden die dingetjes gedragen... en door de priesters gerammeld, om als het ware een aura van de godin te verspreiden... en een beetje angst aan te jagen. Dat ook, wel respect. In de andere hand heeft zij een enorm halvemaanvormig borstsieraad. Dat is versierd met de kop van een koe... met tussen de oren een zonneschijf van de belangrijkste god Amon. Zij werd vooral veel vereerd in de 26e dynastie, zo'n 600 v.Chr. Zijn die ogen ingelegd, of wat zie ik daaraan? Goed gezien. De ogen zijn ingelegd met glaspastei. Dat is heel ongewoon. Vaak werden ze ingelegd met goud of werden helemaal niet ingelegd. Het geeft een heel transparant effect. Dat goud heeft u er toch niet uitgehaald.Nee, nee. Niet dat ik weet. Als de zon er op schijnt, blikkeren die ogen.Ah, zo. Dan heeft zij voeten, die zijn wel...Maat 46.Op zijn minst. En dan heb ik EEN echt groot bezwaar: Als brons oxideert, komt er van binnen uit... die mooie rode of groene patina die we zien. En als we goed kijken is dat groen helemaal opgeschilderd. Is hij niet echt?Nee. Hij is niet echt, mevrouw. Als dit beeldje echt zou zijn, had u een schat van dertigduizend euro. Nu 300-500 euro, dan houdt het echt op. Dat is jammer.Ja. Maar wie het kleine niet eert, is het grote niet weert. En in de vitrine zie je er niks van.GELACH... Spannend? Heel erg. Ik ben benieuwd. Ja, we weten het niet. 'Ze vechten als honden en katten is hier wel van toepassing.' Een schilderij van Charles Van den Eycken. Het heet 'Entre deux feux', tussen twee vuren. We zien een poes die zijn heil gezocht heeft bovenop de stoel... en twee honden die verlekkerd een hap uit hem willen nemen. Leuk is dat het zich lijkt af te spelen in een atelier. Waarschijnlijk dat van de schilder zelf. Een ontzettend leuk schilderij. Hoe komt u er aan? Het is in de familie gekomen, want mijn man heeft gediend... zoals we in Belgie zeggen, bij een rijke familie in Sint-Niklaas. En hij heeft het gekregen als geschenk.Wat leuk. Charles van den Eycken was echt een dierenschilder. Dat was zijn specialisme, honden en poezen. Als wij het met Nederlandse schilders vergelijken... is het verwant met het werk van Henriette Ronner-Knip. Zij heeft vooral poezen geschilderd. Die verwantschap zie je in het soort onderwerpen... en dat komt ook doordat ze beide een een tijdje dezelfde Blegische leermeester hebben gehad. Dit is een heel leuk schilderij, en ook een waar veel belangstelling voor is. Wat mensen graag aan de muur hebben hangen. Heeft u er ooit aan gedacht wat het waard zou kunnen zijn?Nee. Ik denk dat het in deze conditie een 10.000 euro waard is. Dit is een prachtig voorbeeld van de Lodewijk XVI-stijl... zoals die in de mode was aan het eind van de 18e eeuw. Het is helemaal gemaakt zoals men dat in die tijd deed... maar de tabakspot is gemaakt begin 20e eeuw... waarschijnlijk in Den Haag door meneer De Haas. Dat is een beruchte vervalser geweest. Die heeft allemaal 18e eeuwse stukken nagemaakt... om te verkopen aan Amerikanen. In Amerika kwamen de miljonairs op, de grote industrielen... en die begonnen allemaal Europees antiek te verzamelen. Om die vragen te kunnen vullen, is deze meneer De Haas... dergelijke voorwerpen gaan maken. Ze zijn zelfs terechtgekomen in museumcollecties. Het is zeer de vraag of toen bekend was dat het vervalsingen waren. Dit is voor een leek een behoorlijk gevaarlijke vervalsing. Want de keuren zien er allemaal overtuigend uit... en je moet echt weten waar je naar moet kijken om te weten dat dit geen goede tabakspot is. Was hij wel uit de 18e eeuw geweest... dan had u een tabakspot gehad van 30.000-35.000 euro. Daar moeten we nu ruim een nul van aftrekken. Dan zit u aan 2500-3000 euro ongeveer. Dat is ongeveer de waarde nu van zo'n tabakspot. Een leuk bordje uit een serietje, le vendeur de melon. Het blauw is wat vettig, en als je het omdraait zien wij een vrij hard merkje. We praten hier over een laat bordje, een vervalsing.O ja?Ja. Dus een erg leuke voorstelling, maar helaas niet uit de tijd. Waar originele 18e-eeuwse bordjes zeker 4500 euro waard zijn... kan ik hier maar 10 % van de waarde toekennen, 450 euro. Ik vind het nog altijd leuk. Wat een merkwaardig kunstwerk heeft u meegenomen. Ik heb een paar jaar geleden op internet gekocht van een particulier. Het is van een Deense kunstenaar, Carl Henning Pedersen. In de Deense cultuur zijn fabeldieren en huh mythen en sagen heel belangrijk. Dat pakken ze vaak als onderwerp van schilderijen. Dit is een wonderlijke, groteske fabelfiguur. Een wonderlijke kop, maar wel helemaal Deens... en helemaal het werk van Henning Pedersen. Het is gemaakt in 1949... De Cobra-periode. Praktisch het jaar waarin Cobra is opgericht. Nederlandse mensen die tot Cobra woorden waren Corneille, Karel Appel en Constant... en natuurlijk Eugene Brands. Henning Pedersen is in hetzelfde jaar geboren als Eugene Brands, in 1913. En hij is heel oud geworden, want hij is pas in 2007 overleden. Bijzonder dat u dit werk heeft meegenomen. Heel kleurrijk, en heel karakteristieke Deens, en Cobra. Daar zijn veel verzamelaars voor, waar u er een van bent. Een aquarel in waterverf. Ik taxeer het werk op 4000 euro. Oke, dan heb ik er goede zaak aangedaan. Ik heb er ongeveer de helft voor betaald.Mooi. De vaas is van een oudtante, de zus van mijn oma. Hoe oud is zij nu? Die hoopt 108 te worden.Zo. Die vaas brengt geluk, hoe dan ook. Zij woont in Den Haag, en in de Tweede Wereldoorlog is dat huis gebombardeerd. Na hun evacuatie zijn ze teruggegaan... en deze vaas is het enige wat ze uit het huis hebben kunnen redden. Die heeft dus twee wereldoorlogen overleefd. Een feniks, uit de as herrezen. Wat een mooi verhaal. Bijzonder.Frans zien we niet, maar ik weet dat hij er is.GELACH Breek los over deze prachtige vaas. Deze prachtige Jugendstilvaas is gemaakt in porseleinfabriek De Kroon in Noordwijk... in de periode 1906-1910. Opgericht door Egbert Estier. Die kennen we als directeur van plateelbakkerij Zuid-Holland. Familie van onze Joke? Volgens mij een verre oom of oud-oom. Het ontwerp is van Henri Breetveld, een heel bekende plateelschilder. Die heeft deze vaas dus gemaakt, ook de vorm ontworpen... en hij heeft hem zelf beschilderd. Het is een grote vorm, gemaakt van witte bakkende klei. Bespoten met een donker glazuur... en toen beschilderd met deze echt heel mooie decoratie. En zijn er meer gemaakt van deze vaas? Ja. Ik denk twee of drie, meer niet. Helemaal met de hand beschilderd door Henri Breetveld zelf... wat ook niet altijd voorkomt. Want bij ander plateel werd het ontwerp gemaakt... en dan door een andere schilder geschilderd. Maar bij De Kroon in Noordwijk werd dat door hemzelf gedaan. Wat goed. En wat ontwierp die Breetveld nog meer behalve vazen. Of was dit zijn specialiteit? Voor Noordwijk is dit typisch voor hem... want die Jugendstil-vormen zijn typisch voor hem. Maar naderhand is hij teruggegaan naar Zuid-Holland in Gouda... en daar heeft hij schotels en vazen beschilderd in een wat expressionistische stijl. Dat was jaren 20, dus geent op Colenbrander, maar veel expressiever. Dit is typisch Japans-, art nouveau-achtige decoratie. Een beetje atypisch in die zin. Een hele mooie vaas. Wat hem nog meer uniek maakt. Vindt u het mooi, geniet u ervan? Ik vind hem prachtig. Maar wat voor vogel het is, heb ik geen idee van. Ik denk dat het een geelborstje is. Ja, bruinvleugel-geelborstje. Dat is zijn officiele naam. Dan wel een Japanse vogel, want het komt van een Japanse prent. Mocht u dit thuis weten, schrijft u dan vooral niet. Haha. Frans, de waarde van deze. Deze vaas heeft een waarde van 4000 euro.Zo. Dat is mooi. En hij brengt dus hoge leeftijd, en bij bombardementen zit je goed. Ideaal.Gefeliciteerd. Gaat het gebeuren vandaag? Dat weten we niet, dat hoop je altijd, he. Dat zullen we zien. Afwachten. Succes.Dank u. Heeft u dat gekocht of cadeau gekregen? Ik heb ze een paar jaar geleden gekocht in Antwerpen. Ze hebben me gezegd dat het oorbellen zijn. Het zijn oorclips. En wat heeft u ervoor betaald? 750 euro. U moet inkoper worden bij mij. Het is fantastisch, want het is gemaakt in Zuid India, Tamil Nadu. Het zijn eigenlijk heel belangrijke stukken die bij verzamelaars zeer gewild zijn. Juist door die opbouw en de geometrie die er inzit. Onvoorstelbaar gemaakt. Als je aan de bal draait, zit er een heel lang schroefdraad aan. Dat haal je er dan uit, en dan valt hij open... en dan kan je hem aan je oor bevestigen. Men had lange oorlellen. U heeft er een mechaniek in gemaakt dat je hem kan dragen aan een ketting.Ja. Nou, te dateren zijn ze 19e eeuw. Herkomst zei ik al Tamil Nadu, Zuid-India. En de waarde is 5000 euro.Wow. APPLAUS Hoe heeft u dat hier gebracht. Met een bus of zo? Met de vrachtwagen. U heeft een beroemde meester, Velazquez. Waar kijkt en expert van oude meesters naar? Niet alleen naar de voorstelling, maar naar de verf. Hoe oud is dat schilderij, want daar gaat het om. Hoe komt u aan zoiets. Vertel. Dat is een geheim. Geheim?! Nee... Ik heb een zaak in Oostende. Dat hing daar toen ik het overnam. Toen wilde die mevrouw dat terugnemen... maar ik had het juist overgenomen dus heb ik het slot veranderd... en nu is het van mij. Het hing in die zaak.Ja. Als wat? Als decoratie?Ja. Die schilderijen hebben een leeftijd van rond de 1850-1880. Als je dit moet taxeren op zijn decoratieve waarde... dan heeft u hier tweemaal zeker 1000-1500 euro. Als u ze moet laten maken, bent u 5000 euro per stuk kwijt. Maar dat is de marktwaarde niet. Dus twee van die schilderijen 2000-2500 euro. Ik zou ze maar fijn ophangen. Want de decoratieve waarde is voor uw zaak natuurlijk geweldig. Een prachtige doos met een bijbehorend horloge heb ik hier. Een mooi motief op het buitendeksel. Als je op een knopje drukt, krijg je de wijzerplaat te zien. We zien dat het 19 over 2 is. Waarom is dat zo belangrijk? Omdat dit horloge ook kan laten horen hoe laat het is. Het laat de uren horen, het kwartier en de minuten met signalen. Dat is handig als het donker is. Het horloge dateert uit rond 1920. U speelde er vast vaak mee?Nee. Nooit mee gespeeld? U mocht er niet aankomen. Ik speel niet met de tijd. U speelt niet met de tijd! Dat vind ik een plechtige belofte. Dat kon u volhouden?Ja. Maar de tijd speelt met u. Ja, die woorden verwachtte ik. Ik ben een dichter, vandaar.Oke. Dan ben ik blij dat ik u heb kunnen volgen. We gaan luisteren, maar dat is bij dit horloge extra speels gemaakt. In het doosje zit een mechaniekje dat het slagwerk begint. We doen de doos dicht en we laten hem spelen. GETINGEL We hebben hem gehoord! Het lijkt wel een luidspreker, hij klinkt mooier! De combinatie van uw mooie kwaliteitshorloge en dit luidsprekerdoosje... brengt het toch in de buurt van de 2500, 3000 euro. Het doosje brengt hem weer op zijn plek. VROUW: Mijn vader kocht die ring bij de geboorte van mijn broer. In 1935, als geschenk. Was dat het eerste kind?Ja. Bij uw geboorte kwam er een halsketting bij? Dat weet ik niet! Daar heb ik geen herinneringen aan. Ik weet wel van die ring, dat vertelde mijn moeder altijd. Weet u dat ze hem droeg? Ja, ze droeg hem altijd. Als ze de deur uitging, had ze de ring om. En maar zwaaien naar de buurvrouw. ZE LACHEN Heeft u zelf kinderen? Geen dochter, wel twee zoons. O, nou ja... We vragen Martijn Akkerman voor meer informatie over deze ring. Dat hoor ik graag. Het is heel leuk om te horen dat uw moeder hem gedragen heeft. Ik dacht meteen: Dat is een ring uit Belgie. In Nederland zou dat nooit gedragen zijn in die tijd. Veel te calvinistisch, he. Daar was een suikerkorrelformaat diamant al te groot. Dit is typisch voor zuidelijke landen waar mensen van juwelen hielden. Uw moeder kreeg hem met de geboorte van uw broer in 1935. Daarmee is die ring meteen gedateerd. De meeste mensen noemen zo'n ring Art Deco. Dat is dit eigenlijk niet. Dit noem je modernisme. Dat is een periode na Art Deco die qua vormgeving ontleend is aan industriele vormgeving. Aan machinerieen, autobanden, radertjes. Een beetje te vergelijken met de film Modern Times van Chaplin waarin al die raderen draaiden. Dan kun je je ook voorstellen dat dat wat een radachtig motief is. Bezet met roosgeslepen diamantjes. Steentjes die van onder plat zijn en van boven gefacetteerd. En speciaal voor deze ring geslepen vierkante robijntjes. Die zijn niet natuurlijk, maar synthetisch. Vanaf begin vorige eeuw waren bepaalde stenen synthetisch te vervaardigen, zoals robijnen. Op een gegeven moment waren syntheses chiquer dan echte! Het is zelfs zo dat als je een juweel uit deze tijd ziet met natuurlijke robijnen... dat je aan de echtheid van het sieraad moet gaan twijfelen. Synthese is in die tijd een teken van echtheid. Zo deftig vond men dat. Het nadeel is wel dat ze allemaal dezelfde snoepjeskleur hebben. Het leeft niet.Nee. Maar ze zijn wel allemaal nog compleet. De diamant is niet van topkwaliteit, maar 't totale sieraad maakt indruk. Ja, imposant.Enorm. En toch is het een damesring. Draagt u hem zelf wel eens? Ja, voor bepaalde gelegenheden wel. Een supermooi sieraad. Als jullie de uitzending in Nederland doen, daar heb ik familie wonen, zij gaan die ring herkennen. Moeten we er een balkje overheen doen? Nee nee, maar die zullen direct weten welke ring het is. De prijs valt misschien tegen voor het formaat van de ring. Synthetisch robijn heeft niet een erg hoge waarde. Het totaalbedrag zit tussen de 2000 en 2500 euro. Ja.Wij vinden dat al hartstikke veel, toch?Ja, hoor!Mooi, fijn! Dus ons heb je helemaal gelukkig gemaakt.Heerlijk. Echt waar.U mij ook, want het is een leuke ring om te laten zien. Zijn jullie ook allemaal gelukkig? PUBLIEK: Ja. Ja spannend, leuk! We zijn een dagje uit. We hebben iets heel moois in onze koffers. We waren al vroeg op en maken er een gezellig dagje van. Een boekje 'Afbeelding van het nieuwe Rome', gedrukt in Amsterdam. In 1661. Een reisgids voor mensen, vooral kunstenaars die naar Rome gingen... om alle mooie gebouwen en kunstschatten te bestuderen. Een heel leuk boekje met een formaat dat zo in de binnenzak past. Ze hadden van die lange jassen. Het kon makkelijk mee als reisgids. Ze konden het ter plekke opslaan, waar ze waren. Hoe komt u eraan? Een vijftigtal jaar geleden heb ik het gekocht in een klooster. Omgerekend naar vandaag was het 25 euro. Meestal zijn dit soort boekjes kapotgelezen. Daarom is het zeldzaam. Het stikt van de leuke plaatjes. Er zitten 82 gravures in. Het is een zeldzaam, bijzonder boekje. Ik schat het vandaag de dag, als je het zou moeten kopen... tussen de 750 en 1000 euro. Ja. Het was 25 euro toen... Goed geinvesteerd. MAN: Nou komen we hier in Belgie een Amsterdams stadsgezicht tegen. Ook nog geschilder door een Duitser. Fascinerend. De schilder is Heinrich Hermans. De compositie is wat complex, met een weglopende kade met boten. En die brug met op de achtergrond huizen en de Montelbaanse toren. Ik heb een doekje met terpentijn om te kijken of dat iets oplevert. Dit haalt nog niet het vuil eraf. Maar je krijgt wel een beter beeld van hoe het eruit gaat zien... als het straks helemaal schoon is. Het is heel mooi impressionistisch geschilderd. Als het schoon is, is de reflectie van de boten en huizen in het water vast goed te zien. Het schilderij is in goede staat. Op een paar plekjes zit de verf los. Een goede restaurator maakt dat met weinig moeite zo schoon. Dan heeft u weer een prachtig schilderij. Na schoonmaken is het al snel 4000 euro waard. Dat is mooi.Ja. Hoe komt u aan deze leuke poes? We hebben hem vorig jaar gekocht op een veiling in Antwerpen. Nog niet zo lang geleden. Wat betaalde u ervoor? 1200 euro. U weet dat het van Emile Galle is. Hij is bekend geworden om zijn glaskunst. Hij was een van de grootste vernieuwers rond 1900. Maar voordat hij dat deed, werkte hij met keramiek. Het is gemaakt in 1875. Hij was toen nog historicerend bezig, teruggrijpend op vorige stijlen. Maar hij is heel aandoenlijk. Bent u er blij mee? Ja.Ja? Ik vind hem ook bijzonder. Het is wel minder gezocht dan zijn glaskunst. Het is gesigneerd. Emile Galle, Nancy. Hij was de leider en oprichter van de Ecole de Nancy. De bekende school in glaskunst, architectuur en keramiek. De huidige waarde is 2000, 2500. Ja. Het komt van mijn voorouders, vermoed ik. Het hangt bij mij. 'Wat moet ik er verder mee', klinkt het. Voila, ik zou willen weten of het kunst is of kitsch. Heeft u er ook gebaksschoteltjes bij?Nee, dit is het enige. En u geniet er ook van? Zeker en vast. Weet u er wat van of zullen we dat aan meneer Aronson vragen? Laten we het hem vragen. Riep hij opgelucht! Ik vraag me af of het kunst of kitsch is. Het is een prachtige schotel. Mooi beschilderd met een Orientaalse voorstelling. Een Chineesje zittend in een landschap. Mooie randbeschilderingen met vier scenes. Afgewisseld met bloemetjes. Het heeft een mooie lichte kleur blauw. Dat maakt het vrij interessant. Want tot 1990, vanaf ongeveer 1930, werd hiervan gezegd dat het Frankfurter aardewerk was. Waarom dachten ze dat? Dat is rond 1930 opgenomen in de boeken als zijnde Frankfurt. De lichte kleur blauw loopt eruit bij het Delfts aardewerk. Het is niet typisch voor Delfts aardewerk. Het werd op een hoop geschoven zoals wel vaker in die tijd. Nu weten we zeker dat het geen Frankfurter schotel is, maar een Delftse. En dan wel een vroege. Het is Delfts.Ja. Al deze objecten uit de periode 1660-1680 hebben deze mooie lichte kleur blauw. Het is Delfts, maar de hele tekening doet Chinees aan. Inderdaad.Dat idee had ik ook. Dat komt goed uit. Daar willen we graag meer over weten. Vanaf 1602 komt Chinees porselein Nederland binnen. Vanaf 1602 was dat meteen in de mode in Nederland en de omliggende landen. De handelaren van de VOC hadden snel door dat er goed handel in zat. Die brachten tot aan het midden van de 17e eeuw een miljoen stuks per jaar naar Nederland. In het midden van de 17e eeuw woedde er een oorlog in China, in de Ming-tijd. Door die oorlog ging er geen porselein meer het land uit. Van een miljoen stuks per jaar werd het ineens vrijwel nul. De Delftenaren stapten toen in die niche. 'Wij kunnen dat ook, Delftse porseleinen.' Maar het was aardewerk. Men vraag mij wel eens wat het verschil is. Net als het verschil tussen glas en plastic. Het lijkt erg op elkaar, maar het is totaal verschillend. Net als porselein en aardewerk. Dit is er een voorbeeld van. Wat interessant!Juist. Delfts aardewerk werd daarmee de eerste schakel tussen het Verre Oosten en Europa. Hoe lang duurde dat? Tot ongeveer 1700. De oorlog is dan afgelopen en er komt weer meer Europa binnen. Intussen wordt er ook Japans porselein gehaald uit het Verre Oosten. Zo'n boottocht duurde een jaar, dus dat porselein kwam niet zomaar. Qua conditie zie ik hier allemaal chipjes. Dat is toch niet goed? In het Delfts aardewerk is dat heel normaal. We maken nog een onderscheid. Chipjes is natuurlijk Engels. In het Delfts aardewerk is dat heel normaal. We maken nog een onderscheid. Chipjes is natuurlijk Engels. Wij noemen het fritjes: nog kleiner dan een chipje. Dit hoort erbij, het kwam zo al uit de ovens. Het werd warmer rond de randen in de ovens, daar chipte het al van het bord. Er zitten geen barsten in, geen herstelwerk, dus het is gaaf. Zo! Dat gaat de goede kant uit! Inderdaad! Zullen we het dan maar vragen? Ik ben benieuwd! Ik zou een waarde willen toekennen van 6500 euro. Een floppertje.Een floppertje?! We dachten dat 't meer waard was. Het waren kopjes in aardewerk. Het zit al 5 generaties in de familie. Een broche in de vorm van een halve maan. Bezet met briljantjes en emaille. De blauwe en turquoise-slingertjes zijn gemaakt van emaille. De donkerblauwe zijn gemaakt van transparante emaille... waar gegraveerd goud onder zit. Het lijkt wel een beetje op een croissantje. Juist door dat croissant-effect... kan ik het dateren op rond 1950. Als je het omdraait, blijkt dat de achterkant niet alleen mooi is afgewerkt... maar dat er ook een signatuur in staat van de Amerikaanse juwelier Tiffany. Een van de belangrijkste juweliers ter wereld. Maar er staat nog iets anders bij: Italy. Daar heeft Tiffany in principe niks mee te maken. Wat was de policy van Tiffany? Die hebben vanaf ongeveer 1890 in Europa een vertegenwoordiger gehad.. die in diverse grote steden bij goudsmeden juwelen opkocht... en dat naar Amerika vervoerde. Daar werd de naam Tiffany erin gezet. De juwelen werden dan als Tiffany verkocht. Het is een mooi sieraad. De waarde op dit moment is 3000-3500 euro. Dat is goed. Het is een landschap, een impressionistisch schilderij. Als we de achterkant bekijken, zien we dat het geschilderd is door Felicien Rops. Gedateerd 1886. Ik had het helemaal niet herkend. Ik ken het werk van Rops wel, maar dat gaat meestal om etsen. Vaak met een expliciete seksuele bedoeling. Dat lijkt heel anders dan dit schilderij. Hoe is het in uw bezit gekomen? Mijn moeder was gastvrouw bij mensen in Brussel.Ja. Als dank heeft mijn moeder als geschenk dit schilderij gekregen. Felicien Rops is een interessante schilder. Hij is geboren in Namen, in 1833. Hij ontwikkelt zich eigenlijk tot illustrator. Hij heeft ook veel geschilderd. In 1874 is hij naar Parijs gegaan. Hij raakt er bevriend met Degas en Manet. Hij ontwikkelt zich als een voorloper van de impressionisten. hetzelfde gebeurt met de Franse schilder Eugene Boudin en de Nederlander Jongkind. Die worden ook voorlopers van het impressionisme. Dat is precies wat we hier zien. We zien een los geschilderd landschap. Mooi licht. Heel atmosferisch. Een schilder die zo bekend is, heeft waarde. Een behoorlijke waarde zelfs. Ik taxeer dit schilderij op 10.000 euro. Mooi. Heeft uw moeder toch een zeer aanzienlijk cadeau gekregen.Ja. Dit is een voorwerp wat werd gebruikt bij het theedrinken. Dat was een vrij uitgebreide aangelegenheid in de periode waarin dit stuk gemaakt is. Dit is in de 18e eeuw. Men had toen een theeservies met een trekpotje waar sterke thee in werd gezet. Er werd een laagje thee in het kopje geschonken. Dat werd aangelengd met water om het op smaak te brengen. Daarna werd er vanuit dit bakje suiker in de thee gedaan... om de thee verder op smaak te brengen. Dus het is eigenlijk een lepelstandaardje. Met een compartimentje waar suikerbrokjes in werden bewaard. Helaas zijn hier de lepeltjes niet bij. Maar in ieder gaatje hangt een lepeltje, met de bak naar boven. Dan heeft u een prachtig voorwerp. Deze is gemaakt in Mons. Hij is prachtig gekeurd aan de onderkant. Zag hij er ook zo uit toen u hem kocht? Hij was pikzwart. Waar heeft u dit gevonden? Het komt van een rommelmarkt. Zo. Wat heeft u ervoor betaald? 10 euro. Nou, dan kan ik u wel feliciteren. Als die lepeltjes erbij waren geweest, had u een stuk van 15.000-20.000 euro gehad. Zonder lepels is het toch nog een mooi voorwerp. U moet denken aan 4500-5000 euro. Mooi.Hoelang geleden heeft u het gekocht? Een jaar of twee terug.Fantastisch rendement, meneer.Dank u. Geniet u er wel van? Van het bezit van zo'n mooie kan? Daar kan ik moeilijk op antwoorden. Vindt u hem mooi? Ja, maar ik heb er geen idee van waarvoor het gebruikt werd. Wat denk je van het heerlijke Belgische bier?Ja. Maar als je daar 10 liter van moet drinken... Daar wil ik toch niet aan beginnen. We kunnen toch samen beginnen? U mag het eens proberen van mij. Dan zien we wel hoe ver we komen. Ik wil u wel helpen, maar alleen begin ik er niet aan. Doen we het samen. We gaan eerst naar Jan Beekhuizen. Want we moeten het bier nog kopen, dus hij moet wel wat schuiven. We kunnen met een halve pot beginnen, he. GELACH Jan, toen ik hem zag, dacht ik: Dat kan nooit echt zijn, zo'n grote. Ik heb nog nooit zo'n grote gezien. Ik ook niet. Onvoorstelbaar. Ik heb wel eens een vijflitermaat gezien. In dezelfde vorm. Dus cilindrisch, en met een schenktuit. Het is een maatkan van 10 liter. We hebben het niet nagemeten, maar we gaan er maar vanuit dat 't zo is. Hij is ook als maatkan gebruikt. Op de rand staat de letter P. Die staat voor een jaartal tussen 1810 en 1825, denk ik. Dus hij is wel degelijk geijkt en gebruikt. Het is een erg grote maatkan. Werd er bier of water..? Ik denk bier. Nee, water niet. Dat werd niet verkocht.Dus toch bier?Ja. Een goede Trappist of Duvel zou kunnen. Het deksel is ook erg zwaar. Vandaar dat men vier bewegende scharnierdelen heeft gebruikt. Wat ook heel toepasselijk is, is dat de scharnierpen niet van tin is maar van messing. Dat is natuurlijk veel harder. Op de deksel is de kan gegraveerd. Een prachtige lauwerkrans met wat bloemtakken en het jaartal 1848. Ik denk dat hij toen geschonken is bij een huwelijk of iets dergelijks. Hier zie je heel mooi dat-ie 10 liter kan bevatten.Ja. Hij weegt ook nog wat, he. Ja. Het leuke is dat op de bodem de merken staan. Dat zijn er drie: Het is een stadsmerk van Brussel. Dat is Sint-Michiel en de draak. Of de duivel. Het gietersmerk Francois Bruxelles. Een roosmerk met de gietersinitialen CF, hij heette waarschijnlijk Cornelis Francois. Dat klopt wel. Deze samenstelling van die merken wil al zeggen dat we te maken hebben met 19e eeuws stuk tin. Zo gauw de tinnengieter zijn naam erin gaat zetten, zitten we meestal in de 19e eeuw. Maar het is werkelijk subliem. Ik denk dat het een maatkan is die in opdracht gemaakt is. Er zullen er maar weinig van gemaakt zijn. Dat u deze heeft, vind ik buitengewoon. Ik heb ze in een dergelijke grote maat nooit gezien. Het is de grootste maatkan die ik ooit gezien heb. Nou.Het komt wel uit een familie die vroeger graag bier dronk. Dat zou misschien wel een reden kunnen zijn. Dat hij daarom geschonken is. En een groot gezin, veel kinderen. Dat niet, maar dat bier zou kunnen kloppen.Ja. Ik denk dat deze kan op dit moment een waarde heeft... als u dat ergens zou kunnen kopen, en dan ben ik aan de voorzichtige kant, van 2500 euro. Nou, daar doen we het voor, toch? Dan gaan we nu lekker naar buiten. Als je het dan met bier moet vullen, op hoeveel komt het dan?GELACH Ja, als je die 10 liters wilt kunnen vullen...Ja. We hebben sowieso goed geboerd, om het maar zo te zeggen. Dus we kunnen een biertje gaan drinken.Proost dan maar.Dank u! NPO ONDERTITELING TT888, 2011 tt888reacties(a)omroep.nl 